---
title: "Belangrijk bericht over de DSM-5-licenties file"
description: "De afgelopen periode heb je een brief ontvangen vanuit de overheid over de DSM-5-licentie. Binnen de GGZ is het verplicht om over een geldige DSM-5-licentie te beschikken. Op de DSM-tabel rust auteursrecht, wat betekent dat je deze zonder licentie niet mag gebruiken. Tot en met dit jaar kocht het Ministerie van Volksgezondheid, Welzijn en Sport (VWS) de DSM-5-licenties centraal in bij uitgeverij Boom voor alle GGZ-praktijken.   "
mode: "wide"
---

Helaas heeft het Ministerie van VWS aangegeven dat zij dit vanaf 2026 niet langer zullen doen. Dit houdt in dat de licentie voortaan moet worden aangeschaft door de therapeut of praktijk zelf, door de softwareleverancier of door een branchevereniging. Praktijkhouders is verzocht om vóór 15 november een licentie aan te schaffen bij Boom.

**Let op**\
Op dit moment is de LVVP in overleg met Boom over een collectieve regeling voor de DSM-licentie. De LVVP heeft haar leden hierover geïnformeerd en verwacht binnen twee weken meer duidelijkheid te kunnen geven.

Wij hebben samen met de brancheorganisaties afgesproken dat wij als softwareleverancier geen DSM-5-licenties zullen inkopen of controleren op technisch gebruik. De brancheorganisaties kopen deze licenties voortaan zelf in voor hun leden. Voor leden van deze organisaties verandert er dus niets ten opzichte van de eerdere situatie waarin het Ministerie van VWS de licentie inkocht. Ben je geen lid van een brancheorganisatie, dan dien je zelf een DSM-5-licentie aan te schaffen om de DSM-5 te blijven gebruiken.

Wij adviseren echter om nog even te wachten op het bericht van de LVVP, voordat je tot aanschaf overgaat. Heb je vragen? Neem dan contact op met jouw brancheorganisatie of met de LVVP voor meer informatie.